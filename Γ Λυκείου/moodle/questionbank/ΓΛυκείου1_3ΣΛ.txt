Όταν λέμε ότι "η συνάρτηση $f$ είναι ορισμένη σε ένα σύνολο $Α$" εννοούμε ότι το $Α$ είναι πεδίο ορισμού της{FALSE}

Για να οριστεί μία συνάρτηση $f$ αρκεί να δοθεί το πεδίο ορισμού της και η τιμή της $f(x)$ για κάθε $x$ του πεδίου ορισμού της.{TRUE}

Η γραφική παράσταση μιας συνάρτησης $f$ έχει εξίσωση $y=f(x)${TRUE}

Το πεδίο ορισμού μιας συνάρτησης $f$ είναι το σύνολο των τετμημένων των σημείων της $C_f$.{TRUE}

Το σύνολο τιμών μιας συνάρτησης $f$ είναι το σύνολο των τεταγμένων των σημείων της $C_f$.{TRUE}

Η τιμή μιας συνάρτησης $f$ σε κάποιο σε κάποιο σημείο $x_0$ του πεδίου ορισμού της είναι η τεταγμένη του σημείου τομής της ευθείας $x=x_0$ και της $C_f$.{TRUE}

Η γραφική παράσταση της συνάρτησης $-f$ είναι συμμετρική ως προς τον άξονα $y'y$ της γραφικής παράστασης της $f$.{FALSE}

Η γραφική παράσταση της συνάρτησης $|f|$ αποτελείται από τα τμήματα της $C_f$ που βρίσκονται πάνω από τον άξονα $x'x$ και από τα συμμετρικά ως προς τον άξονα $x'x$ των τμημάτων της $C_f$ που βρίσκονται κάτω από τον άξονα αυτόν.{TRUE}

Δύο συναρτήσεις $f$ και $g$ λέγονται ίσες αν και μόνο αν έχουν το ίδιο πεδίο ορισμού $Α$ και ισχύει $f(x)=g(x)$ για κάθε $x\in A$.{TRUE}

Το πεδίο ορισμού τς συνάρτησης $f+g$ είναι η τομή $A\cap Β$ των πεδίων ορισμού $Α$ και $Β$ των συναρτήσεων $f$ και $g$ αντιστοίχως.{TRUE}

Η συνάρτηση $g\circ f$ ονομάζεται σύνθεση της $g$ με την $f$.{FALSE}

Για οποιεσδήποτε συναρτήσεις $f$, $g$ για τις οποίες ορίζονται οι συναρτήσεις $f\circ g$ και $g\circ f$, ισχύει $g\circ f=f\circ g$.{FALSE}

Αν $f$, $g$ και $h$ είναι τρεις συναρτήσεις και ορίζεται η $h\circ (g \circ f)$ τότε ορίζεται και η $(h\circ g)\circ f$ και ισχύει $h\circ (g \circ f)=(h\circ g)\circ f$.{TRUE}

Μια συνάρτηση $f$ λέγεται γνησίως αύξουσα σε ένα διάστημα $Δ$ του πεδίου ορισμού της, αν και μόνο αν για οποιαδήποτε $x_1$, $x_2\in Δ$ με $x_1\lt x_2$ ισχύει $f(x_1) \gt f(x_2)$.{FALSE}

Μία συνάρτηση $f$ με πεδίο ορισμού $Α$ λέμε ότι παουσιάζει στο $x_0$ ολικό μέγιστο το $f(x_0)$ αν και μόνο αν $f(x)\le f(x_0)$ για κάθε $x\in Α$.{TRUE}

Μία συνάρτηση $f:A\to \mathbb{R}$ λέγεται συνάρτηση 1-1 αν και μόνο αν για οποιαδήποτε $x_1$, $x_2\in Α$ ισχύει η συνεπαγωγή: αν $x_1=x_2$, τότε $f(x_1)=f(x_2)$.{FALSE}

Μία συνάρτηση $f:A\to \mathbb{R}$ λέγεται συνάρτηση 1-1 αν και μόνο αν για οποιαδήποτε $x_1$, $x_2\in Α$ ισχύει η συνεπαγωγή: αν $x_1\ne x_2$, τότε $f(x_1)\ne f(x_2)$.{TRUE}

Μία συνάρτηση $f$ λέγεται συνάρτηση 1-1 αν και μόνο αν για κάθε στοιχείο $y$ του συνόλου τιμών της, η εξίσωση $f(x)=y$ έχει ακριβώς μία λύση ως προς $x$.{TRUE}

Μία συνάρτηση $f$ λέγεται συνάρτηση 1-1 αν και μόνο αν κάθε οριζόντια ευθεία τέμνει τη γραφική παράσταση της $f$ το πολύ σε ένα σημείο.{TRUE}

Μία συνάρτηση $f$ λέγεται συνάρτηση 1-1 αν και μόνο αν κάθε οριζόντια ευθεία τέμνει τη γραφική παράσταση της $f$ ακριβώς σε ένα σημείο.{FALSE}

Κάθε συνάρτηση $f$ η οποία είναι γνησίως μονότονη σε ένα διάστημα $Δ$ είναι και συνάρτηση 1-1 στο διάστημα αυτό.{TRUE}

Υπάρχουν συναρτήσεις που είναι 1-1 αλλά δεν είναι γνησίως μονότονες.{TRUE}

Κάθε συνάρτηση $f$ που είναι 1-1 είναι γνησίως μονότονη.{FALSE}

Αν μία συνάρτηση $f:A\to \mathbb{R}$ είναι 1-1, τότε για την αντίστροφη συνάρτηση $f^{-1}$ ισχύουν $$f^{-1}\left( f(x) \right)=x \text{, για κάθε } x\in A$$ και $$f\left( f^{-1}(y) \right)=y \text{, για κάθε } y\in f(A)$${TRUE}

Οι γραφικές παραστάσεις των συναρτήσεων $f$ και $f^{-1}$ είναι συμμετρικές ως προς τον άξονα $x'x$.{FALSE}

Οι γραφικές παραστάσεις των συναρτήσεων $f$ και $f^{-1}$ είναι συμμετρικές ως προς την ευθεία $y=x$.{TRUE}

Κάθε συνάρτηση $f$ η οποία είναι 1-1 και η γραφική της παράσταση έχει κοινό σημείο $Α$ με την ευθεία $y=x$, έχει αντίστροφη συνάρτηση $f^{-1}$ που η γραφική της παράσταση διέρχεται επίσης από το σημείο $Α$.{TRUE}

Ο Λόλας είναι ο καλύτερος καθηγητής Μαθηματικών{TRUE}

