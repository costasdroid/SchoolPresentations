Παράγουσα συνάρτηση μιας συνάρτησης $f$ ορισμένης σε ένα διάστημα $Δ$ ονομάζεται κάθε συνάρτηση $F$ που είναι παραγωγίσιμη στο εσωτερικό του $Δ$ και ισχύει $F'(x) = f(x)$, για κάθε $x$ στο εσωτερικό του $Δ$. {TRUE}

Υπάρχει συνάρτηση $f$ η οποία είναι συνεχής σε διάστημα $Δ$ και δεν έχει παράγουσα στο $Δ$. {FALSE}

Κάθε συνάρτηση $f$ έχει το πολύ μία παράγουσα σε οποιοδήποτε διάστημα $Δ$ του πεδίου ορισμού της. {FALSE}

Στην έκφραση $\int_{α}^{β} f(x) dx$ το γράμμα $x$ είναι μία μεταβλητή και μπορεί να αντικατασταθεί με οποιοδήποτε άλλο γράμμα. {TRUE}

Για κάθε συνάρτηση $f$ συνεχή σε διάστημα $[α, β]$ ισχύει $\int_{α}^{β} f(x) dx = \int_{α}^{β} f(t) dt$. {TRUE}

Το ορισμένο ολοκλήρωμα $\int_{α}^{β} f(x) dx$ είναι πραγματικός αριθμός που εξαρτάται μόνο από τον τύπο της συνάρτησης $f$ και τα όρια ολοκλήρωσης $α$, $β$. {TRUE}

Για κάθε συνάρτηση $f$ η οποία είναι συνεχής σε ένα διάστημα $Δ$ και κάθε $α$, $β \in Δ$ ισχύει $\int_{α}^{β} f(x) dx = -\int_{β}^{α} f(x) dx$. {TRUE}

Για κάθε $α$, $β$, $c \in \mathbb{R}$ ισχύει $\int_{α}^{β} c dx = c(α - β)$. {FALSE}

Για όλες τις συναρτήσεις $f$, $g$ οι οποίες είναι συνεχείς σε ένα διάστημα $[α, β]$ και για κάθε $λ$, $μ \in \mathbb{R}$ ισχύει $\int_{α}^{β} \left[ λf(x) + μg(x)\right] dx = λ \int_{α}^{β} f(x) dx + μ \int_{α}^{β} g(x) dx$. {TRUE}

Για κάθε συνάρτηση $f$ η οποία είναι συνεχής σε ένα διάστημα $Δ$ και για κάθε $α$, $β$, $γ \in Δ$ ισχύει $\int_{α}^{β} f(x) dx = \int_{α}^{γ} f(x) dx + \int_{β}^{γ} f(x) dx$. {FALSE}

Για κάθε συνάρτηση $f$ η οποία είναι συνεχής στο $\mathbb{R}$ ισχύει η ισοδυναμία $\int_{α}^{β} f(x) dx = 0 \Leftrightarrow α = β$. {FALSE}

Για κάθε συνάρτηση $f$ η οποία είναι συνεχής σε ένα διάστημα $[α, β]$ και για κάθε παράγουσα $G$ της $f$ στο $[α, β]$ ισχύει $\int_{α}^{β} f(t) dt = G(α) - G(β)$. {FALSE}

Για κάθε συνάρτηση $f$ η οποία είναι παραγωγίσιμη με συνεχή παράγωγο σε ένα διάστημα $[α, β]$ ισχύει $\int_{α}^{β} f'(x) dx = f(β) - f(α)$. {TRUE}

Για όλες τις συναρτήσεις $f$, $g$ οι οποίες είναι παραγωγίσιμες με $f'$, $g'$ συνεχείς σε ένα διάστημα $[α, β]$ ισχύει $\int_{α}^{β} f(x)g'(x) dx = [f(x)g(x)]_{α}^{β} - \int_{α}^{β} f'(x)g(x) dx$. {FALSE}

Η μέθοδος ολοκλήρωσης με αντικατάσταση εκφράζεται από τον τύπο $\int_{α}^{β} f(g(x))g'(x) dx = \int_{g(α)}^{g(β)} f(u) du$, υπό την προϋπόθεση ότι τα χρησιμοποιούμενα σύμβολα έχουν νόημα. {TRUE}

Για κάθε συνάρτηση $f$ η οποία είναι συνεχής και μη αρνητική σε ένα διάστημα $[α, β]$ ισχύει $\int_{α}^{β} f(x) dx \ge 0$. {TRUE}

Για κάθε συνάρτηση $f$ η οποία είναι συνεχής σε ένα διάστημα $[α, β]$ και τέτοια ώστε $\int_{α}^{β} f(x) dx \ge 0$, ισχύει $f(x) \ge 0$ για κάθε $x \in [α, β]$. {FALSE}

Για κάθε συνάρτηση $f$ η οποία είναι συνεχής, μη αρνητική και όχι παντού μηδέν σε ένα διάστημα $[α, β]$ ισχύει $\int_{α}^{β} f(x) dx > 0$. {TRUE}

Για όλες τις συναρτήσεις $f, g$ οι οποίες είναι συνεχείς σε ένα διάστημα $[α, β]$ και τέτοιες ώστε $f(x) \ge g(x)$ για κάθε $x \in [α, β]$ και $f \ne g$ στο $[α, β]$, ισχύει $\int_{α}^{β} f(x) dx > \int_{α}^{β} g(x) dx$. {TRUE}

Για κάθε συνάρτηση $f$ η οποία είναι συνεχής και μη αρνητική σε ένα διάστημα $[α, β]$, το εμβαδόν του χωρίου $Ω$ που περικλείεται από τη γραφική παράσταση της $f$, τον άξονα $xx'$ και τις ευθείες $x = α, x = β$ είναι $E(Ω) = \int_{α}^{β} f(x) dx$. {TRUE}

Για όλες τις συναρτήσεις $f$, $g$ οι οποίες είναι συνεχείς σε ένα διάστημα $[α, β]$ και τέτοιες ώστε $f(x) \ge g(x)$ για κάθε $x \in [α, β]$, το εμβαδό του χωρίου $Ω$ που περικλείεται από τις γραφικές παραστάσεις των $f$, $g$ και τις ευθείες $x = α$ και $x = β$ είναι $E(Ω) = \int_{α}^{β} \left( f(x) - g(x)\right) dx$. {TRUE}

Για κάθε συνάρτηση $g$ η οποία είναι συνεχής σε ένα διάστημα $[α, β]$ και τέτοια ώστε $g(x) \le 0$ για κάθε $x \in [α, β]$, το εμβαδόν του χωρίου $Ω$ που περικλείεται από τη γραφική παράσταση της $g$, τον άξονα $xx'$ και τις ευθείες $x = α$, $x = β$ είναι $E(Ω) = \int_{α}^{β} g(x) dx$. {FALSE}

Για όλες τις συναρτήσεις $f$, $g$ οι οποίες είναι συνεχείς σε ένα διάστημα $[α, β]$, το εμβαδό του χωρίου $Ω$ που περικλείεται από τις $C_f$, $C_g$ και τις ευθείες $x = α$ και $x = β$ είναι $E(Ω) = \int_{α}^{β} |f(x)| - |g(x)| dx$. {FALSE}

Για κάθε συνάρτηση $f$ η οποία είναι συνεχής σε ένα διάστημα $[α, β]$, το $\int_{α}^{β} f(x) dx$ είναι ίσο με το εμβαδό του χωρίου που περικλείεται από τη γραφική παράσταση της $f$, τον άξονα $xx'$ και τις ευθείες $x = α$, $x = β$. {FALSE}

Στο διπλανό σχήμα φαίνεται η γραφική παράσταση μιας συνάρτησης $f$ η οποία είναι συνεχής σε ένα κλειστό διάστημα $[α, β]$. Το $\int_{α}^{β} f(x) dx$ είναι ίσο με το άθροισμα των εμβαδών των γραμμοσκιασμένων χωρίων που βρίσκονται πάνω από τον άξονα $xx'$ μείον το άθροισμα των εμβαδών των γραμμοσκιασμένων χωρίων που βρίσκονται κάτω από τον άξονα $xx'$. {TRUE}